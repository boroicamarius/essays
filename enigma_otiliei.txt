#title Enigma Otiliei
#curent Realism
#autor George Calinescu
[Date Despre Autor]
George Călinescu este unul dintre cei mai cunoscuți și istorici literari din toate timpurile, însă experimentează și latura sa creatoare, fiind autorul mai multor texte literare, printre care și romanul "Enigma Otiliei" pe care îl concepe după modelul balzacian, considerând că "tipul firesc de român românesc" interbelic este deocamdată cel obiectiv.
[Date despre operă]
Romanul "Enigma Otiliei" a fost publicat în anul 1938, inspirat fiind atât din biografia autorului, cât și din atmosfera bucureșteană a începutului secolului al XX-lea.
[Încadrarea în specia literară]
Ca specie literară, opera este un roman realist obiectiv, o scriere epică de cele mai mari dimensiuni, cu o acțiune complexă și conflicte puternice, la care iau parte numeroase personaje, foarte bine caracterizate. Romanul este unul realist prin tema abordată - reprezentarea verosimilă a burgheziei bucureștene -, prin tehnica detaliului - fiecare amănunt este analizat -, prin tipologia personajelor și perspectiva narativă obiectivă. Se întâlnesc și elemente moderne, în special în construcția personajelor: "pluriperspectivismul, în prezentarea Otiliei, sau ambiguizarea celorlalte personaje".
[Încadrarea în curent literar]
Balzacianul romanului este evidențiat mai ales la nivel tematic, căci se vorbește despre moștenire, paternitate și lupta pentru înavuțire. Tot de inovație balzaciană este și prezentarea detaliată a mediului, acesta fiind semnificativ pentru tipologia personajelor, pentru caracterizarea lor.
[Tema si motivul literar]
Temele și motivele literare pot fi structurate pe mai multe planuri: sociale - moștenirea, familia burgheză, parvenirea, cariera -, afectiv - iubirea, prietenia, cuplul - și psihologic - paternitatea, orfanul, alienarea -, planuri care se întrepătrund ca într-un spectacol al umanității.
[Semnificația titlu]
Inițial, titlul romanului a fost "Părinții Otiliei", sugerând ideea balzaciană a paternității, căci fiecare personaj determină într-un anume fel soarta orfanei Otilia. Titlul "Enigma Otiliei" mută accentul pe tehnica modernă a oglinzilor paralele, făcându-ne să ne punem întrebări asupra evoluției eroinei.
[Perspectiva narativă]
Perspectiva narativă a romanului este una obiectivă, naratorul relatând la persoana a 3-a, fără a interveni afectiv în cele povestite. 
[Indicele spațio-temporale]
Reperele spațio-temporale plasează acțiunea în București, pe strada Antim "într-o seară la începutul lui iulie 1909", terminându-se la sfârșitul Primului Război Mondial.
[Compoziția romanului]
Romanul este alcătuit din douăzeci de capitole, iar acțiunea este organizată pe mai multe planuri narative: unul al iubirii dintre Felix și Otilia, și celălalt desfășurat în jurul clanului Tulea, ai căror membri se află se află în competiție pentru moștenirea averii lui moș Costache Giurgiuveanu.
[Relația incipit-final]
Incipitul și finalul romanului se află în relație de simetrie, căci în ambele se realizează descrierea străzii Antim și a casei lui moș Costache, din perspectiva lui Felix, aflat în momente diferite ale existenței sale: în incipit Felix era adolescentul proaspăt sosit în București, iar la final, după aproximativ zece ani, Felix este un medic renumit.
[Secvențele semnificative]
Subiectul romanului prezintă parcă scene decupate din viața celor două familii - Giurgiuveanu, cu protejații Otilia și Felix, și Tulea - elocvente pentru modul lor de viață. Astfel, tânărul Felix, ajuns în capitală pentru a urma medicina, este orfan iar tutorele său este moș Costache. Intrat în casa acestuia, tânărul de 19 ani descoperă o lume ciudată, măcinată de răutate și de vicii. Observă treptat avariția bătrânului, oscilările acestuia între Otilia și bani, căci amână mereu adopția ei, simte competiția dintre Aglae și Stănică, dar și agresivitatea Auricăi, fata bătrână obsedată de măritiș, asistă la cele două atacuri ale bolii bătrânului, care tensionează și mai mult lupta pentru avere. În final, abilul Stănică fură banii bătrânului de sub saltea provocându-i moartea, ceea ce nu-l împiedică să vină la înmormântare.
În celălalt plan epic se consumă delicata poveste de dragoste dintre Felix și Otilia, cu ezitări, dezamăgiri și speranțe, o poveste care pare imposibilă în condițiile capacității lumii burgheze și ale sărăciei celor doi tinerii. Otilia intuiește spiritul rațional și dorințe de realizare profesională ale tânărului și, pentru a nu deveni un obstacol, îl alege Pascalopol, ceea ce îl contrariază pe Felix. După ce acesta ajunge un medic cunoscut, se va căsători și va intra în lumea burgheză prin intermediul soției lăsându-se asimilat de acea lume pe care o disprețuia atât de mult la început.
Conflictele romanului sunt numeroase și se manifestă în toate planurile narative. Conflictul principal se declanșează între familia lui Costache Giurgiuveanu, posesorul averii, care avea o fiică vitregă, pe Otilia Mărculescu, și cea a surorii acestuia, Aglae, cu cei trei copii - Olimpia, Aurica și Titi, soțul Simione și ginerele Stănică Rațui. Conflictul interior se referă la rivalitatea dintre tânărul Felix și maturul Pascolopol pentru dragostea Otiliei.
[Construcția personajelor]
Personajele romanului sunt construite prin tehnica balzaciană a deducerii trăsăturilor de caracter din descrierea mediului și a fizionomiilor. Construite în manieră realistă, personajele romanului reprezintă anumite tipare: avarul - Costache Giurgiuveanu, cocheta fermecătoare - Otilia, baba absolută - Aglae, fata bătrână - Aurica, dementul senil - Simion, arivistul - Stănică etc...
[Concluzie]
Arta narativă întâlnită în romanul "Enigma Otiliei" evidențiază concepția lui George Călinescu că romanul interbelic trebuie să respecte canoanele clasice, să rămână unul obiectiv, însă observăm și numeroase elemente de modernitate precum: folosirea stilului liber, a monologului, a descrierilor ample, a digresiunilor pe teme culturale sau încercările de analiză psihologică.


