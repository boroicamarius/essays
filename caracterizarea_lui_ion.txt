#title Caracterizarea lui Ion
#curent Realism
#autor Liviu Rebreanu
[Date despre autor]
Liviu Rebreanu, unul dintre cei mai importanți prozatori și dramaturgi ai literaturii române interbelice, membru al academiei Român, este considerat întemeietorul romanului modern românesc.
[Date despre operă]
Una dintre capodoperele sale, romanul "Ion", a apărut în anul 1920, la editura "Vatra românească", fiind astfel un roman interbelic.
[Încadrarea în specie și curent literar]
Considerat "singurul gen în devenire, încă necristalizat", romanul este cea mai amplă specie epică, având acțiune complexă desfășurată pe mai multe planuri narative și o intrigă complicată, la care participă un număr mare de personaje. "Ion" este un roman modern obiectiv, care se încadrează în realism prin construcția riguroasă și simetrică, prin compoziția echilibrată, prin forța conflictului și obiectivitatea stilului, dar mai ales prin figura personajului principal, puternic ancorată în contextul istoric și social al începutului secolului al 20-lea. Modernitatea romanului este dată de folosirea tehnicii balzaciene, care nu exista încă în literatura română, de folosirea introspecției și a analizei psihologice, de pluriperspectivismul utilizat în construcția protagonistului.
[Tema operei]
Tematica romanului pune accent pe viața satului transilvănean, de la începutul secolului al 20-lea, în care demnitatea și locul omului în colectivitate se măsoară în funcție de pământ, avere. Cele două teme centrale sunt setea de pământ și iubirea, regăsite și în titlurile celor două părți ale romanului și evidențiind dilema din sufletul eroului.
[Semnificația Titlului]
Titlul romanului este unul de tip sintetic, cuprinzând numele protagonistului, care devine astfel și personaj eponim, un nume reprezentativ pentru clasa socială pe care Ion o reprezintă, și anume țărănimea.
[Prezentare personaj] 
Ion este personajul principal și eponim al romanului, un personaj ce reprezintă o întreagă clasă socială, și anume țărănimea ardelenească de la începutul secolului 20-lea dominată de dorința de a avea pământ deoarece pământul oferă statut social. Personajul este construit veridic și minuțios, însă ca elemente de noutate, Rebreanu renunță la acel țăran văzut ca o ființă-decor și construiește un, individ complex, contradictoriu, străbătut de trăiri profunde, a cărui patimă pentru pământ ordonează viața protagonistului. De asemenea este creionat și cu ajutorul pluriperspectivismului, căci personajele cu care intră în relație îl prezintă în mod diferit.
[Portretul fizic]
Portretul fizic al lui Ion se realizează prin caracterizarea directă făcută de narator care ne prezintă la început un flăcău arătos, cu ochii "negrii lucitori ca două mărgele vii", fața osoasă și strălucitoare, în final însă pe fața lui Ion se observă o transformare - "fața i se îngălbeni, fruntea i se zbârci de gânduri" - numai ochii rămân la fel "ochii în care îi ardea parcă mai multă patimă și hotărâre".
[Caracterizarea directă] 
Prin caracterizarea directă naratorul îl surprinde la horă, făcându-i un portret general, dar anticipativ: "Avea ceva straniu în privire, parcă nedumerire și un vicleșug neprefăcut.". Mai apoi îi evidențiază și calitățile "Era iute și harnic ca măsa. Unde punea el mâna, punea Dumnezeu mâna, iar pământul îi era drag ca o ibovnică". Prin tehnica pluriperspectivismului, Ion este văzut prin ochii mai multor personaje. Vasile Baciu supărat pe Ion că se ține după Ana: "Ce ți-am spus eu ție, sărăntocule, ai?". Preotul Belciug: "Feciorul Glanetașului s-a făcut un becisnic.",Maria Herdelea, îi i-a apărarea: "În orice caz, Ion e băiat cum se cade. E muncitor, e harnic, este săritor, e isteț. Omul mai greșește că doar de aceea-i om", însă își schimbă părerea pe parcursul romanului, spunând că Ion este "cu obraz gros" și "fără pereche în blestemății".
[Caracterizarea indirectă] 
Din caracterizarea indirectă se deduc numeroase trăsături ale personajului, din vorbele, faptele, gândurile sau relațiile protagonistului cu celelalte personaje. Impulsivitatea îl face pe Ion să facă niște fapte care o să-i aducă mai mult rău deoarece din orgoliu și frustrarea cu care a trăit de când era mic, că s-a născut într-o familie de oameni mai săraci, de aceea îi prismuiește veșnic pe cei bogați. Frica apare în momentul în care realizează că Ana a murit, iar pământurile care îi erau dragi le-ar putea pierde dacă ar muri și copilul lui, Petrișor.
[Relația cu Ana]
Întreaga latură întunecată a personajului se dezvăluie în relația cu Ana, viclenia cu care o seduce și cruzimea cu care se comportă înainte și după nuntă "Da omoarăte dracului că poate așa am să scap și eu de tine", "Se simțea mic și slab cât un vierme pe care îl calci în picioare". După ce obține pământurile lui Vasile Baciu și devine în sfârșit posesorul lor, atitudinea protagonistului se schimbă radical "se vedea acum mare și puternic, ca un uriaș din basme care a biruit o ceată de balauri vorbitori.". Pământul este o sursă a vieții și o patimă pentru Ion "fi" înseamnă a avea, a poseda. Sfârșitul tragic al lui Ion este un final moralizator, deoarece Ion încalcă legile comunității în care trăiește.
[Concluzie]
În concluzie, caracterizarea lui Ion demonstrează că în acest personaj se regăsește o dorință arzătoare de a-și schimba statutul social, dar în același timp vrea să aibă și femeia iubită alături. 
